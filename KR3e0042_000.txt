# -*- mode: mandoku-view; -*-
#+TITLE: 集驗背疽方
#+DATE: 2015-08-24 23:05:31.509195
#+PROPERTY: ID KR3e0042
#+PROPERTY: BASEEDITION WYG    
#+PROPERTY: JUAN 提要
<pb:KR3e0042_WYG_000-1a>¶
欽定四庫全書　　　　　　子部五¶
　提要¶
　　集驗背疽方一卷　　　　醫家類¶
　　　　(臣/)等謹案集騐背疽方一卷宋李迅撰迅字嗣¶
　　　　立泉州人官大理評事以醫著名此書見於陳振¶
　　　　孫書録解題稱所集凡五十三條其議論詳盡曲¶
　　　　當馬端臨經籍考亦著於録而題作李逸撰與¶
　　　　書録解題不合今案此書前有郭應祥序亦云¶
<pb:KR3e0042_WYG_000-1b>¶
　　　　嗣立名迅則通考誤也背疽為患至鉅俗醫¶
　　　　剽竊一二丹方或妄施刀針而於受病之源¶
　　　　發病之形及夫用藥次第節宣禁忌之所宜¶
　　　　俱置不講故夭閼者十恒八九今迅所撰於¶
　　　　集方之前俱系以論説凡診候之虛實治療¶
　　　　之節度無不斟酌輕重辨析毫芒使讀者瞭¶
　　　　如指掌中如五香連翹湯内補十宣散加料¶
　　　　十全湯加减八味丸立效散之類皆醇粹無¶
<pb:KR3e0042_WYG_000-2a>¶
　　　　疵足稱良劑至忍冬丸與治乳癰發背神方¶
　　　　皆祗金銀花一味用藥易而収功多於窮鄉¶
　　　　僻壤難以覔醫或貧家無力服藥者尤為有¶
　　　　益洵瘍科中之善本矣謹從永樂大典中採¶
　　　　掇裒訂仍為一卷其麥飯石膏及神異膏二¶
　　　　方乃諸方中最神妙者而永樂大典乃偶佚¶
　　　　之今據蘇沈良方及危亦林得效方補入又¶
　　　　赤水元珠亦載有神異膏方與得效方稍有¶
<pb:KR3e0042_WYG_000-2b>¶
　　　　不同今並列之以備參攷焉乾隆四十六年¶
　　　　九月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
#+PROPERTY: JUAN 李氏集驗方序
<pb:KR3e0042_WYG_000-3a>¶
李氏集騐方序¶
始予奉親携㓜来官泉江未入境首問邑有良醫師乎¶
又問市有佳藥肆乎或對以醫固不乏人而庸庸者實¶
多藥肆僅一二數然稍貴細者則缺焉予謂二者老㓜¶
所依以為命也今顧若此其奈之何哉或曰邑有李嗣¶
立廷評者廣收方書多蓄藥味有問方者必告有求藥¶
者必與了無吝色厭心予固私竊慶幸時方至旅見亦¶
未暇詢及也久之嗣立来請間與之&KR0833;語見其持心近¶
<pb:KR3e0042_WYG_000-3b>¶
厚非愛人利物之言不談叩以難素脉訣病源等書其¶
應荅如流厥後家人子或有病䟽方恵藥雖數數不憚¶
煩凡三年間不醫之求而唯嗣立之謁一日嗣立出示¶
一編曰此治背瘡方也今人例以此為惡疾悉付之外¶
科而邈不加之意不知治療之失宜盖未有能得全其¶
生者某於此究心有年所治甚衆君能捐二三萬錢刻¶
板流布不猶愈於刋他書乎予且圖之㑹有黄冠師曰¶
劉道淵者主邑之太霄觀忽得此疾劉素號曉方脉得¶
<pb:KR3e0042_WYG_000-4a>¶
嗣立之書而敬信之凡服藥次第悉按書以從事不兩¶
月遂獲安子益信其書之有騐乃為之序其首嗣立名¶
迅以儒𫝊家父兄相繼收科子弟亦登名賢書鄉評翕¶
然推重予與其兄嗣宗嘗同校長沙試契分為不薄又¶
有鍼膏起廢之功故樂為之成其志云郭應祥序¶
